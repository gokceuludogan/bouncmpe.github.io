---
title: Diğer İlişkili Programlar
description: Bilgisayar Mühendisliği İlişkili Programlar
metadata: none
weight: 431
---

## Bilişsel Bilimler

Bilgisayar Mühendisliği, Dilbilim, Felsefe ve Psikoloji Bölümlerinin katkıları ile oluşturulmuş olan [Bilişsel Bilim Yüksek Lisans Programı](https://cogsci.bogazici.edu.tr/), öğrencileri bilişsel süreçlerin çeşitli yönleri ile tanıştırmayı amaçlamaktadır.

## Sistem ve Kontrol Mühendisliği

Elektrik ve Elektronik Mühendisliği, Bilgisayar Mühendisliği, Makine Mühendisliği ve Endüstri Mühendisliği Bölümlerinin katkıları ile oluşturulmuş olan [Sistem ve Kontrol Mühendisliği Yüksek Lisans Programı](https://www.sco.boun.edu.tr), mühendislik ve bilim alanlarında mezun olan ve Sistem Analizi ve Kontrol Teorisi alanında yüksek lisans derecesi almak isteyen öğrencilere açıktır.

## Yazılım Mühendisliği

Günümüzde, yazılım sistemleri bankalar, sigorta kuruluşları, sağlık sektörü, şirket yönetimi, telekomünikasyon sistemleri, otomotiv endüstrisi, kara/hava/deniz ulaşımı gibi hemen hemen tüm alanlarda kullanılan bilgisayar sistemlerinin çok önemli ve kritik bir parçasını oluşturmaktadır.

Yazılım Mühendisliği, 1968 yılından bu yana var olan ve mühendislik prensipleri çerçevesinde yazılım sistemlerini tasarlamayı, üretmeyi ve işletmeyi amaçlayan yeni bir mühendislik dalıdır. Bilgisayarlar ve yazılım sistemleri artık günlük yaşamın tüm alanlarında yoğun ve etkili bir şekilde kullanıldığından, Yazılım Mühendisliği, disiplinler arası uygulamaları olan ve tüm disiplinlerde rol oynayan bir mühendislik alanıdır.

Türkiye'deki bu alandaki işgücü açığını kapatmaya yönelik olan [Yazılım Mühendisliği Yüksek Lisans Programı](https://swe.bogazici.edu.tr), 4 yıllık üniversite/ lise mezunu olanlara yazılım mühendisliği alanında yüksek lisans düzeyinde uzmanlık eğitimi vermek amacıyla açılmıştır. Öğrencilerin yazılım proje yönetimi ve yazılım geliştirme konularında uzmanlaşmaları amaçlanmaktadır.

Program kapsamında, öğrencilere tezli ve tezsiz yüksek lisans seçenekleri sunulmaktadır. Gerekli koşullar sağlandığında, tezli ve tezsiz programlar arasında geçiş yapmak mümkündür.
