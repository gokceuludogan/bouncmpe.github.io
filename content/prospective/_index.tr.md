---
title: Yeni öğrencilerimizi bekliyoruz!
description: Boğaziçi Üniversitesi Bilgisayar Mühendisliği Bölümü'ne katılmak, Türkiye'nin en prestijli ve saygın akademik ailelerinden birinin parçası olmaktır. Bu bölüm, size sağlam bir teorik temel ve sektörde aranan pratik beceriler kazandırarak, bilgisayar mühendisliği alanında başarılı bir kariyere hazırlar.
metadata: none
card_links:
  - title: "#neden-bilgisayar"
    url: /prospective/#why-computer-eng
  - title: "#neden-bouncmpe"
    url: /prospective/#why-bouncmpe
  - title: "#tanıtım"
    url: /prospective/presentations
  - title: "#hocalar"
    url: /people/faculty
  - title: "#araştırma"
    url: /research
  - title: "#yurtlar"
    url: https://tanitim.bogazici.edu.tr/yurtlar
  - title: "#kampüsler"
    url: https://tanitim.bogazici.edu.tr/guney-kampus
  - title: "#burslar"
    url: https://tanitim.bogazici.edu.tr/basari-burslari
  - title: "#yurtdışı"
    url: https://tanitim.bogazici.edu.tr/uluslararasi-programlar
  - title: "#mezunlar"
    url: /prospective/alumni
---

Boğaziçi Üniversitesi Bilgisayar Mühendisliği Bölümü'ne katılmak, Türkiye'nin en prestijli ve saygın akademik ailelerinden birinin parçası olmaktır. Bu bölüm, size sağlam bir teorik temel ve sektörde aranan pratik beceriler kazandırarak, bilgisayar mühendisliği alanında başarılı bir kariyere hazırlar.

## Neden Bilgisayar Mühendisliği? {#why-computer-eng}

Bilgisayar Mühendisliği, yaratıcılığa ve matematik zekasına dayanan, geleceğin teknolojisini ve dünyasını kurmaya katkıda bulunan, sizin meslek yaşamınızı oluşturan önümüzdeki 20-30 senede de tüm dünyada geçerli olmaya devam edecek olan, çok zevkli bir meslektir. Endüstri çağının bilgi çağına yol açması ile, tüm dünyada bilgi çağını mümkün kılan meslek olarak öne çıkmıştır. Her yıl, bilgisayar mühendislerine duyulan ihtiyaç artmakta, ve bilgisayar mühendisliği mezunları, kolaylıkla çok iyi pozisyonlarda iş bulmaktadır. Dünyanın önde gelen büyük gelişmiş ekonomileri, bu üstünlüklerini, bu alanda yaptıkları atılımla sağladıklarından, bilişim alanına büyük yatırım yapmaya özen göstermekte, en parlak beyinleri bu alana çekmeye çalışmaktadır. Biz de, ülkemizin en parlak gençlerinin Bilgisayar Mühendisliğine yönelmesini istiyoruz.

## Neden Boğaziçi Bilgisayar? {#why-bouncmpe}

Boğaziçi Üniversitesi Bilgisayar Mühendisliği Bölümü, kısaca `bouncmpe`, tüm dünyada adı bilinen, önde gelen, ülkemizin en iyi Bilgisayar Mühendisliği Bölümüdür. 20 tam zamanlı, 1 yarı zamanlı doktoralı öğretim üyesi, 50’ye yakın asistanı ile, Türkiye’deki en iyi eğitim kadrosuna sahiptir. Öğretim üyelerinin araştırma ve yayınları ile, Türkiye’deki en yüksek yayın performansına sahip bilgisayar mühendisliği bölümüdür. Öğretim üyelerinin, yurtdışında Avrupa Birliği ve diğer kaynaklardan ve yurtiçi araştırma kuruluşlarınca desteklenen pek çok araştırma projesi vardır. Öğretim üyeleri ve elemanları, her yıl, dünya çapında pek çok ödül kazanmakta, yayınları ile en iyi makale ödülleri almakta; öğrencileri ise projeleri ile çeşitli yarışmalarda dereceye girmektedir. Mezunları, Türkiye’de ve yurtdışında, dünyanın en iyi üniversitelerine lisansüstü eğitim için burslu kabul edilmekte, iş dünyasında sektörün ileri gelen firmalarında önemli pozisyonlarda çalışma ve yükselme olanağı bulmaktadır.

**Sizi geleceğin mesleğini seçmeye, bu dinamik bölüme katılmaya davet ediyoruz.**
