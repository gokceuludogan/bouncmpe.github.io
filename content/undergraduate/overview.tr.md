---
title: Genel Bakış
description: Bilgisayar Mühendisliği Lisans Programı
metadata: none
weight: 1
---

Bilgisayar Mühendisliği lisans programı, öğrencilere bilgisayar donanımı, yazılımı ve bilgisayar uygulamaları alanlarında dengeli bir altyapı kazandırmak ve profesyonel kariyerlerinde hızla değişen teknolojilere uyum sağlamalarını mümkün kılmak üzere tasarlanmıştır. Alanın mühendislik yönlerine, özellikle hem donanım hem de yazılım sistemlerinin analizi ve tasarımına ağırlık verilmektedir.

öğrenciler, Bilgisayar Mühendisliği alanındaki lisans derecelerini kazanmak için programda belirtilen toplamda en az 145 kredilik ders yükünü tamamlamak zorundadır. Programın ilk beş dönemi tüm öğrenciler için ortaktır. Öğrenciler, altıncı dönemden itibaren ilgi alanlarına göre uzmanlaşmak için teknik seçmeli dersler almaya başlarlar. Bunun yanında, öğrenciler, bu süre zarfında minimum 60 iş günlük endüstri stajlarını tamamlamış olmalılardır.

## Eğitimsel Amaçlar ve Hedefler

1. Farklı sanayi sektörlerinde bilgisayar mühendisliği uygulamalarını ulusal ve uluslararası düzeyde sürdürmek.
2. Dünya çapında saygın kurumlarda yüksek lisans ve doktora dereceleri alarak araştırma faaliyetlerinde yer almak.
3. Hızla değişen bilişim dünyasında kişisel ve mesleki açıdan gelişmek ve etik bilinç ve küresel farkındalıkla ömür boyu süren bir kariyer inşa etmek.
4. Kariyerinde yenilikçi, yönetici, liderlik ve girişimci roller üstlenebilmek.

## Kabul ve özel gereksinimler

Türkiye'de üniversite ve bölümlere öğrenci yerleştirme, ÖSYM tarafından yönetilen sınavlarla merkezi olarak yapılmaktadır. YKS adı verilen iki aşamalı standart merkezi sınav yılda bir kez uygulanır. İlk aşama sınavı TYT, ikinci aşama sınavı ise AYT olarak adlandırılır. Boğaziçi Üniversitesi Bilgisayar Mühendisliği Bölümü, son beş yılda yaklaşık ilk 500'e giren öğrencileri kabul etmiştir.

## Program öğrenme çıktıları

1. Mühendislik, bilim ve matematik ilkelerini kullanarak karmaşık mühendislik problemlerini tanımlama, formüle etme ve çözme yeteneği.
2. Kamu sağlığı, güvenliği ve refahı göz önünde bulundurarak, küresel, kültürel, sosyal, çevresel ve ekonomik faktörleri de dikkate alarak belirli ihtiyaçları karşılayan mühendislik çözümleri üretme yeteneği.
3. Farklı kitlelerle açık ve etkili bir şekilde iletişim kurma yeteneği.
4. Mühendislik problemlerinde etik ve mesleki sorumlulukları kavrama ve küresel, ekonomik, çevresel ve toplumsal bağlamlarda mühendislik çözümlerinin etkisini de göz önünde bulundurarak bilinçli kararlar verme yeteneği.
5. Birlikte liderlik gösteren, işbirliğine dayalı ve kapsayıcı bir ortam yaratan, hedefler belirleyen, görevleri planlayan ve hedeflere ulaşan bir ekibin üyesi olarak etkin bir şekilde çalışma yeteneği
6. Uygun deney tasarlama ve yürütme, veriyi analiz etme ve yorumlama ve sonuçlara varmak için mühendislik bilgisini kullanma yeteneği.
7. Uygun öğrenme stratejileri kullanarak gerektiği gibi yeni bilgi edinme ve uygulama yeteneği.
8. Bilgisayar mühendisliğine özgü uygulamalar da dahil olmak üzere olasılık ve istatistik konularında bilgi sahibi olma.
9. Diferansiyel ve integral kalkülüs ve temel bilimler yoluyla matematik konularında bilgi sahibi olma.
10. Donanım ve yazılım bileşenlerini içeren karmaşık elektrik ve elektronik cihazları, yazılımları ve sistemleri analiz etmek ve tasarlamak için gerekli bilgisayar bilimleri de dahil olmak üzere mühendislik konularında bilgi sahibi olma.
